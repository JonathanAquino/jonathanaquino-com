=== Altar Server ===

In nomine Patris, et Filii, et Spiritus Sancti. Amen. Introibo ad altare Dei: Ad Deum qui laetificat juventutem meam.

Judica me, Deus et discerne causam meam de gente non sancta; ab homine iniquo et doloso erue mea: Quia tu es Deus fortitudo mea; quare me repulisti? et quare tristis incedo, dum affligit me inimicus?

Emitte lucem tuam et veritatem tuam; ipsa me deduxerunt et adduxerunt in montem sanctum tuum, et in tabernacula tua: Et introibo ad altare Dei; ad Deum qui laetificat juventutem meam.

Confitebor tibi in cithara, Deus, Deus meus; quare tristis es anima mea, et quare conturbas me?: Spera in Deo, quoniam adhuc confitebor illi; salutare vultus mei, et Deus meus.

Gloria Patri, et Filio, et Spiritui Sancto: Sicut erat in principio, et nunc, et semper, et in saecula saeculorum. Amen.

Introibo ad altare Dei: Ad Deum qui laetificat juventutem meam.

Adjutorium â€  nostrum in nomine Domini: Qui fecit caelum et terram.

Confiteor Deo...nostrum: Misereatur tui omnipotens Deus, et dimissis peccatis tuis, perducat te ad vitam aeternam.

Amen: Confiteor Deo omnipotenti, beatae Mariae semper virgini, beato Michaeli archangelo, beato Joanni Baptistae, sanctis Apostolis Petro et Paulo, omnibus Sanctis, et tibi, Pater, quia peccavi nimis cogitatione, verbo, et opere; mea culpa, mea culpa, mea maxima culpa. Ideo precor beatam Mariam semper Virginem, beatum Michaelem archangelum, beatum Joannem Baptistam, sanctos Apostolos Petrum et Paulum, omnes Sanctos, et te, Pater, orare pro me ad Dominum Deum nostrum.

Misereatur vestri omnipotens Deus, et dimissis peccatis vestris, perducat vos ad vitam aeternam: Amen

Indulgentiam, absolutionem et remissionem peccatorum nostrorum, tribuat nobis omnipotens et misericors Dominus: Amen

Deus tu conversus vivificabis nos: Et plebs tua laetabitur in te.

Ostende nobis, Domine, misericordiam tuam: Et salutare tuum da nobis.

Domine exaudi orationem meam: Et clamor meus ad te veniat.

Dominus vobiscum: Et cum spiritu tuo.





Orate fratres...: Suscipiat Dominus sacrificium de manibus tuis ad laudem et gloriam nominis sui, ad utilitatem quoque nostram, totiusque Ecclesiae suae sanctae.
